Eräs viime viikolla vastaan tullut ongelma oli saada salausavaimista 2048 bitin pituisia, kun kahden 1024 bitin pituisen alkuluvun tulo saattoi jäädä 2047 bittiin. Kurssimateriaalia tarkemmin katsottuani ohje tosiaan oli, että avaimen tulee olla vähintään 2048 bittiä (ei tarkalleen), joten ratkaisin ongelman lopulta tekemällä alkuluvuista 1025 bittisiä, jolloin tulo täyttää varmasti minimivaatimuksen. Olen päivittänyt dokumentoinnin ajantasalle (testausdokumentti, toteutusdokumentti, käyttöohjeet ja asennusohjeet). Perehdyin myös vertaisarvioitavaksi saamaani työhön ja kirjoitin tähän palautteen issuena. Siistin yksikkötestejä siten, että niissä olisi vähemmän toistoa ja lisäsin kommentteja koodinlukua helpottamaan.

Tein käyttöliittymän valmiiksi ja siistin sen ulkoasua käyttäjän näkökulmasta. Tällä hetkellä käyttöliittymä ei tee oikein mitään hyödyllistä käyttäjänimellä, muuta kuin mainitsee käyttäjänimen tulosteiden yhteydessä. Jos viestien tallentamista vaadittaisiin työltä erikseen, olisi tämä toki siinä vaiheessa hyödyllistä datankäsittelyä varten, mutta en tällaista toiminnallisuutta lopulta erikseen toteuttanut. Käyttöliittymän kieli on suomeksi, kuten kaikki dokumentaatio ja koodin kommentointi, mutta olen toteuttanut kaikki backendien virheenkäsittelyn englanniksi, suomeksi toteutettuna se tuntui jotenkin kömpelöltä. Nyt ohjelmassa on hieman englantia sekaisin.

Ohjelma on edistynyt nyt siihen pisteeseen, etten oikein tiedä miten sitä parantaisi. Käyttöliittymä on valmis ja manuaalisesti testattu, algoritmeja on testattu mielestäni varsin kattavasti laadukkailla ja ohjelmassa käytettävän kokoisilla syötteillä, myös roundtrip- ja suorituskykytestauksia. Testauksessa olevassa koodissa on hieman toistoa, tällä hetkellä sama CSV tiedosto avataan kolmessa kohdassa, kun en saanut vielä luokkien ulkopuolella määritettyä tätä ns. yhteisesti. Tämän selvittäminen ja koodin/dokumentaation läpikäyminen tuoreilla silmillä on seuraava askel. Olisi hyvä myös saada palautetta, jos on jotain muuta, mitä en ole huomannut ajatella tässä vaiheessa.

Käytin tällä viikolla ohjelman kehittämiseen 22 tuntia.
