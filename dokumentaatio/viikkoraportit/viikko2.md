Tällä viikolla perehdyin lisää vaadittavien algoritmien toimintaan opiskelemalla erityisesti RSA-salauksen matemaattista kaavaa ja Sieve of Eratosthenes:in toimintaperiaatetta. Lisäksi olen perehtynyt kurssimateriaalin vaatimuksiin yksikkötesteistä ja riippuvuuksien hallinnasta.

Sain ohjelmoitua Sieve of Eratosthenes -algoritmin ja se näyttäisi antavan oikeita tuloksia komentoriviltä ajettuna. Vertasin algoritmin toimintaa yksinkertaisella print-komennolla internetistä löytyviin alkulukulistoihin ja ne ovat yhteneväiset. Loin tätä varten sitten testikansioon tiedoston, johon loin yksikkötestejä testaamaan algoritmin toimintaa. Kaikki testit menivät onnistuneesti läpi.

Tämän viikon tärkein oppi keskittyi Sieve of Eratosthenes:in toiminnan ymmärtämiseen.

Riippuvuuksien hallinnassa tuli ongelma vastaan, mutta sain riippuvuudet toimimaan oikein ja testit ajettua. Olisin halunnut viedä ohjelman kehitystä vielä pidemmälle ja aloittaa muiden algoritmien kehittämisen, mutta työaikataulujen vuoksi joudun jättämään tämän myöhemmäksi. Ensi kuussa minulla on mahdollisuus kompensoida tässä kuussa vähemmälle jääviä asioita.

Seuraavaksi keskityn Miller-Rabin-algoritmin kehittämiseen.

Käytin tämän viikon aikana projektiin 7 tuntia.
