Tällä viikolla perehdyin lisää vaadittavien algoritmien toimintaan opiskelemalla erityisesti RSA-salauksen matemaattista kaavaa ja Sieve of Eratosthenes:in toimintaperiaatetta. Lisäksi olen perehtynyt kurssimateriaalin vaatimuksiin yksikkötesteistä ja riippuvuuksien hallinnasta.

Sain ohjelmoitua Sieve of Eratosthenes -algoritmin ja se näyttäisi antavan oikeita tuloksia komentoriviltä ajettuna. Vertasin algoritmin toimintaa yksinkertaisella print-komennolla internetistä löytyviin alkulukulistoihin ja ne ovat yhteneväiset. Loin tätä varten myös testikansioon tiedoston, johon loin yksinkertaisen testin.

Tämän viikon tärkein oppi keskittyi Sieve of Eratosthenes:in toiminnan ymmärtämiseen.

Riippuvuuksien hallinnassa tuli ongelma vastaan, enkä ehtinyt korjata tätä siten, että olisin voinut ajaa yksikkötestin läpi. Työtilanne on loppukuun ajan varsin tiukka, mutta ensi kuussa ehdin kompensoida sitä, mikä tässä kuussa jää tietoisesti vähemmälle huomiolle.

Seuraavaksi keskityn riippuvuuksien hallinnassa ilmenneiden ongelmien korjaamiseen. Kun tämä on valmis, jatkan testien kirjoiottamista ja ohjelmoin Miller-Rabin-algoritmin.

Käytin tämän viikon aikana projektiin 7 tuntia.
